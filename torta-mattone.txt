TORTA MATTONELLA CON CREMA AL BURRO
Ingredienti

Un pacco di Oro Saiwa ( o biscotti a piacere rettangolari)
Caffè ben diluito una moka grande va bene leggermente zuccherato in alternativa potete usare una bagna al Vermouth, Marsala, Brandy.
Ingredienti per la crema al burro

5 tuorli medi freschi
180-200 g di margarina o burro ( con la margarina risulta più delicato)
150 g di zucchero a velo o semolato

Procedimento torta mattonella con crema al burro

In una ciotola aggiungere la margarina ammorbidita o il burro, unire lo zucchero a velo e montare fino ad ottenere un composto spumoso. Unire i tuorli uno alla volta fino ad incorporarli del tutto, dovrete ottenere una crema omogenea. La crema al burro è pronta.
Aggiungere il liquore a scelta ( io Vermouth) e mettere da parte.
Prendete una teglia quadrata piccola o rettangolare, basta che abbia i bordi alti perchè occorrerà procedere per strati.
Bagnate ogni biscotto nel caffè o nella bagna al liquore che avete scelto.
Aggiungete uno strato di crema al burro, livellate con una spatola.
Procedete in questo modo fino all’ultimo strato, il numero di strati è facoltativo.
Cospargete tutta la superficie con del cacao amaro.
Fate riposare la torta mattonella con crema al burro in frigorifero per circa 4 ore.
Conservate la torta mattonella con crema al burro per massimo due giorni ma credo che finirà subito 